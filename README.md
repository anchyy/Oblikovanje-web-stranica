# Oblikovanje-web-stranica

Predmet ima za cilj upoznati studente s osnovama modernog razvoja web aplikacija. Pretpostavka je da studenti već poznaju osnove web tehnologija (HTML i CSS) i Python programski jezik. Ovaj predmet studente vodi upoznavanju sljedećih bitnih područjima web razvoja: izradi dinamičkih poslužiteljskih web stranica (tj. server-side programiranju), te izradi dinamičkih klijentskih web stranica korištenjem JavaScript programskog jezika.

Od studenata se očekuje ovladavanje ovim područjima razvoja weba, i to prvenstveno kroz praktične primjere i radom na vlastitim web projektima.

Ciljevi predmeta:
Razumjeti osnovne pojmove web razvoja, tj. HTML i CSS jezika, te iste koristiti u razvoju web stranica
Razumjeti što je server-side programiranje, kako rade web poslužitelji, koje alate možemo koristiti i koji su najpoznatije platforme za razvoj
Upoznati se s Flaskom, web platformom za razvoj u Python programskom jeziku.
Naučiti postaviti razvojnu okolinu, instalirati sve potrebne komponente i koristiti standardne alate za razvoj
Upoznati koncept predložaka (templates), te naučiti razvijati iste korištenjem Jinja2 ekstenzije
Upoznati se s HTML formama, te WFTForms ekstenzijom za rad s formama u Flasku
Naučiti organizirati projektnu strukturu aplikacije koja se može koristiti i na složenijim web projektima
Upoznati se s pojmovima sigurnosti na web i kako implementirati osnovne koncepte sigurnosti u Flasku
Upoznati se s Rest API konceptom, Json (i drugim) formatima za razmjenu podataka, te konzumiranjem web servisa
Naučiti testirati web aplikacije korištenjem unit i end-to-end testova
Naučiti debugirati web aplikacije
Uspješno objaviti web aplikaciju na vanjskim poslužiteljima
Upoznati se s JavaScript programskim jezikom i njenim osnovnim izgradbenim blokovima
Naučiti pisati JavaScript kôd za manipuliranje web stranicama
Naučiti riješiti neke standardne probleme korištenjem JavaScripta
Upoznati jQuery, JavaScript biblioteku koja nam olakšava rad s klijentskim web programiranjem.

Studenti će:
biti sposobni razlikovati statičke i dinamičke web stranice, te uvidjeti prednosti i mane svakog od navedenih pristupa pri razvoju web stranica
razumjeti princip funkcioniranja web poslužitelja te će naučiti kako instalirati i konfigurirati različite tipove poslužitelja
se upoznati s različitim tipovima web platformi, njihovim karakteristikama, načinima i scenarijima primjene
se detaljno upoznati s Flaskom, web platformom za razvoj dinamičkih web stranica u Python programskom jeziku. Naučit će instalirati potrebne komponente za rad, postaviti razvojnu okolinu na računalu i koristiti Werkzeug biblioteku u radu s web poslužiteljem
uvidjeti prednosti korištenja web predložaka te naučiti raditi s Jinja2 bibliotekom za podršku predlošcima u Flask-u
razumjeti svrhu i način korištenja HTML formi u razvoju web aplikacija, upoznati se s WTForms Python bibliotekom za validaciju i iscrtavanje HTML formi, te Flask-WTF ekstenzijom
biti sposobni da samostalno organiziraju strukturu većeg web projekta u pakete i module
biti sposobni razumjeti i implementirati različite sigurnosne koncepte pri razvoju web aplikacija, uključujući upravljanje korisničkim sesijama, zaštitom aplikacije, rad sa zaporkama i njihovom validacijom, kriptografski rad s generiranjem tokena i njihovom verifikacijom, te definiranjem i implementacijom korisničkih uloga i profila u web aplikacijama
razumjeti principe web servisa, upoznati se načinima konzumiranja različitih Rest API servisa, te formatima za razmjenu podataka preko weba poput Json-a, XML-a, CSV-a i sl.
razumjeti ostale dobre prakse i koncepte koje se koriste u web programiranju poput debug-iranja, cache-iranja, zapisivanja logova, analize performansi rada web aplikacija i njihovoj optimizaciji
naučiti objaviti svoje web aplikacije, odabrati web poslužitelj, te ga znati konfigurirati i administrirati iste
upoznati se s konceptom i svrhom testiranja web aplikacija, te će naučiti pisati i provoditi unit i end-to-end testove
razumjeti princip razvoja klijentskih web aplikacija uz pomoća JavaScripta i različitih biblioteka namijenjenih toj svrsi
naučiti programirati u JavaScriptu, te upoznati načine za manipulaciju DOM strukture web stranica uz pomoć tog jezika
naučiti koristiti jQuery biblioteku namijenjenu lakšem radu u klijentskom web programiranju
biti sposobni napraviti i objaviti složenu web aplikaciju koja implementira sve koncepte naučene tijekom kolegija
